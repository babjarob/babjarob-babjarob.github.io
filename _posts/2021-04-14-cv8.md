---
layout: post
title: Cvičenie 8
excerpt: "Hľadanie extrémov"
tags:
  - metóda zlatého rezu

---

Toto cvičenie sa zaoberá hľadaním extrému funkcie jednej a viac premenných. Táto procedúra sa nazýva často aj optimalizácia. Cieľom je popísať si rôzne metódy, keďže sa nedá obecne tvrdiť, že daná metóda je lepšia než ostatné. Je teda veľmi užitočné mať prehľad vo viacerých metódach, keďže v opatimalizácii platí ["no free lunch"](https://en.wikipedia.org/wiki/No_free_lunch_in_search_and_optimization) pravidlo. To tvrdí, že ak vezmeme dva ľubovoľné optimalizačné algoritmy, tak ich výpočetná náročnosť spriemerovaná cez množinu všetkych množných optimalizačných problémov je ekvivalentná. Preto je potrebné pochopenie konkrétneho algoritmu a znalosť, na aký typ úloh sa hodí. Dodatočné info k optimalizácii viď [prednáška](http://kfe.fjfi.cvut.cz/~nme/extremy_priklady.pdf) Začneme metódami hľadania extrému funkcií jednej premennej. 

### Funkcia jednej premennej

## Metóda zlatého rezu

Metóda funguje na princípe zužovania intervalu. K ohraničeniu budeme potrebovať 3 body, $$x_1<x_2<x_3$$, viď obrázok. Funkciu $$f(x)$$ máme vyhodnotenú v troch bodoch. Keďže  $$ f_2$$ je menšia ako $$f_1$$ a $$f_3$$, je zrejmé, že minimum leží v intervale $$[x_1,x_3]$$. V ďalšom kroku vyhodnotíme funkciu v bode $$x_4$$, ktorý volíme vo väčšom intervale. Pri vyhodnocovaní funkcie môžu nastať dva prípady
  * $$f_4>f_2$$ (v obrázku prípad $$f_{4a}$$) -  minimum leží v intervale $$[x_1,x_4]$$ a nová trojica bodov bude $$x_1,x_2,x_4$$
  * $$f_4<f_2$$ (v obrázku prípad $$f_{4b}$$) -  minimum leží v intervale $$[x_2,x_3]$$ a nová trojica bodov bude $$x_2,x_4,x_3$$

<br />
![](http://babjarob.github.io/cv8/GoldenSectionSearch.png?raw=true "Zlatý rez (zdroj Wikipedia)"){:height="50%" width="50%"}
<br />

Aby boli veľkosti intervalov rovnako veľké nezávisle od toho, na ktorej strane od $$x_4$$ sa nachádza minimum, musí platiť, že $$a+c=b$$. Nový bod teda volíme ako $$x_4=x_1+(x_3-x_2)$$. Voľba $$x_2$$ sa robí tak, aby platilo $$b/a=\phi=\frac{1+\sqrt{5}}{2}$$. Vyskúšajte si [skript](http://babjarob.github.io/cv8/goldensection.m), implementácia sa nachádza vo videu v čase od 21:08 do 28:10.

<div class="embed-responsive embed-responsive-16by9">
 <iframe width="560" height="315" src="https://www.youtube.com/embed/gZW4SwI2Uww" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

<strong>Vlastnosti metódy</strong>
  * ak je v intervale viacero miním, nájde jeden z nich
  * pomalá, ale robustná metóda

## Parablická interpolácia

Popis metódy v slajdoch z [prednášky](http://babjarob.github.io/cv8/ext1.pdf), [tu](http://babjarob.github.io/cv8/parabolickaint.m) si stiahnete skript. Opäť máme 3 body, cez ktoré interpolujeme Lagrangov kvadratický polynom. V mieste minima paraboly volíme bod $$x_4$$, ktorý použijeme na nasledujúce interpolácie.

<strong>Vlastnosti metódy</strong>
  * kvadratická metóda, môže byť neefektívna ďaleko minima
  * nemusí konvergovať, je potrebné kombinovať s ohraničením minima

### Funkcia viac premenných

## Simplexová metóda (amoeba)

Využíva (N+1) simplex v N-dimenzionálnom priestore. Simplex ohraničuje minimum a následne sa zmenšuje, až kým ho nenájde s dostatočnou presnosťou. Implementácia algoritmu vo videu sa nachádza v čase od 6:40-49:10, stiahnite si k tomu aj odpovedajúci [skript](http://babjarob.github.io/cv8/NelderMead.m). Samozrejme odporúčam prezrieť si aj grafické ukážky na konci videa. 

<div class="embed-responsive embed-responsive-16by9">
<iframe width="560" height="315" src="https://www.youtube.com/embed/LzUpWXl7lNE" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

## Minimalizácia v smeroch

Ďalšia skupina metód na hľadanie extrémov sú také, ktoré premieňajú problém hľadania extrému vo viac dimenziách na postupné hľadanie extrému v jednom rozmere. Zvolí sa smer, v ktorom sa nájde minimum a v nájdenom minime sa volí nový smer, ktorý sa opäť minimalizuje. Takto to pokračuje, až kým sa nedostaneme k požadovanej presnosti. Minimalizácia v smeroch bázových vektorov nie je zrovna najefektívnejšia, viď príklady z prednášky. Volia sa preto sofistikovanejŠie metódy. Jednou z možností je vybrať sa smerom najprudŠieho spádu v danom mieste. To znamená, že minimalizujeme v smere záporného gradientu. Nevýhodou však je, že ak nájdeme minimum, gradient je v tom minime kolmý k predchádzajúcemu. Vzniká tým pádom ten istý problém ako v predchádzajúcom prípade. Optimálnou voľbou mnohokrát býva metóda konjugovaných gradientov. Stiahnite si [skript](http://babjarob.github.io/cv8/Multidimensional_optimisation_author.m) k takémuto typu optimalizácie. Vysvetlenie nájdete vo videu od začiatku do času 21:00. Detailnejšie vysvetlenie v [pdf](http://babjarob.github.io/cv8/conj_grad.pdf).

<div class="embed-responsive embed-responsive-16by9">
<iframe width="560" height="315" src="https://www.youtube.com/embed/UejgqnPNZzA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>