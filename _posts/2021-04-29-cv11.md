---
layout: post
title: Cvičenie 11
excerpt: "Diferenciálne rovnice 1"
tags:
  - Runge-Kutta
  - RK4
  - Eulerova metóda
  - Heunova metóda
  - midpoint metóda
  - Leap-Frog
  - Bulirsch-Stoer
  - implicitný Euler
  - prediktor-korektor

---


## Riešenie diferenciálnych rovníc

Konečne sa dostávame k pravdepodobne najdôležitejšej a najviac využívanej časti numerických metód - k riešeniu diferenciálnych rovníc. Základom je naučiť sa riešiť diferenciálnu rovnicu v tvare

$$
y'=f(x,y),
$$

pretože metódy N-tého rádu sa prevádzajú na sústavu N diferenciálnych rovníc prvého rádu, viď [prednáška](http://kfe.fjfi.cvut.cz/~limpouch/numet/ode.pdf). Rovnako ako v analýze, k vyriešeniu úlohy potrebujeme N podmienok. V rámci prvého cvičenia sa budeme venovať úlohe s počiatočnou podmienkou. 

### Runge-Kuttove metódy

Najjednoduchšia metóda na riešenie diferenciálnych rovníc sa nazýva <strong>Eulerova</strong>, ktorá vychádza priamo z Taylorovho rozvoja a približné riešenie v bode $$x_{i+1}$$ vieme vyjadriť ako

$$
y_{i+1}=y_i+hf(x_i,y_i)
$$

kde $$h$$ je krok použitý pri diferencii. Metóda je prvého rádu, chyba je teda úmerná $$h$$. 

Riešenie vieme spresniť využitím viacerých bodov, pomocou ktorých odhadujeme deriváciu. Jednou z možností je <strong>metóda stredného bodu</strong>, kde odhadujeme deriváciu pomocou dvoch bodov, konkrétne ako

$$
y_{i+1}=y_i+hf(x_i+\frac{h}{2},y_i+\frac{h}{2}f(x_i,y_i)).
$$

Na rovnakom princípe funguje aj <strong>Heunova metóda</strong>, ktorá namiesto odhadu derivácie v $$x_i+h/2$$ využíva $$x_i+h$$. Dá sa vyjadriť ako

$$
y_{i+1}=y_i+\frac{h}{2} \left(f(x_i,y_i)+f(x_i+h,y_i+hf(x_i,y_i))\right).
$$

Podrobnejšie vysvetlenie metód nájdete v [pdf](http://babjarob.github.io/cv11/teorie_ode_uvod.pdf). Pozrite si video s implementáciou spomínaných metód od času 15:45 a metódy si naimplementujte, môžte použiť [template](http://babjarob.github.io/cv11/ODE_1stOrder.m). 

<div class="embed-responsive embed-responsive-16by9">
<iframe width="560" height="315" src="https://www.youtube.com/embed/3tHbU7t0r9g" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>


Na predchádzajúce metódy sa dá pozerať aj obecne ako na <strong>Runge-Kuttove</strong> metódy, ktoré majú obecný tvar

$$
y(x_i+h)=y(x_i)+h\Phi(x_i,y(x_i),h),
$$

kde $$\Phi(x_i,y(x_i),h)$$ je kombinácia rôznych hodnôt funkcie $$f$$ v bodoch $$(x_i+\alpha h, y_i+\beta h f(x_i,y_i))$$ pre rôzne parametre $$\alpha$$ a $$\beta$$. Detailnejšie odvodenie viď [pdf](http://babjarob.github.io/cv11/teorie_RK.pdf). Veľmi presná a často využívaná metóda zo skupiny metód Runge-Kutta je metóda štvrtého rádu, nájdete aj pod názvom RK4. 

### Sústava diferenciálnych rovníc

Princíp riešenia sústavy diferenciálnych rovníc zostáva totožný ako v prípade jednej rovnice. Detailne je to vysvetlené v [pdf](http://babjarob.github.io/cv11/priklad_ode_soustava.pdf) na príklade riešenia Keplerovej úlohy. Úlohu si môžte implementovať ľubovoľnou metódou sami. Kto by s tým mal problém, jednoduchú implementáciu nájdete vo videu (0:00-26:28). Sofistikovanejší skript, ktorý je takisto rozoberaný vo videu si môžte stiahnuť [tu](http://babjarob.github.io/cv11/priklad_ode_soustava.pdf).

<div class="embed-responsive embed-responsive-16by9">
<iframe width="560" height="315" src="https://www.youtube.com/embed/fYcwerbj9-Y" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

Takisto si prezrite [pdf](http://babjarob.github.io/cv11/teorie_ode_dalsi_metody.pdf) k ďalším užitočným metódam používaných na riešenie ODR (Leap-Frog, Bulirsch-Stoer, implicitný Euler, prediktor-korektor). 

### Domáca úloha

Deadline na odovzdanie domácej úlohy je streda 5. Máj 2021 23:59:59. Konzultácie a odovzdanie úlohy cez chat v MS Teams. Zadanie dostanete takisto v MS Teams. 
