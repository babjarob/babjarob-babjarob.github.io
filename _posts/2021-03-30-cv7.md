---
layout: post
title: Cvičenie 7
excerpt: "Nelineárne rovnice"
tags:
  - regula falsi
  - sekantová metóda 
  - Newtonová metóda
  - metódy bisekce
  - Newton-Raphson

---

Cieľom tohto cvičenia je naučiť sa riešiť rovnice typu $f(x)=0$, poprípade sústavu $\vec{F}(x_1,x_2,..,x_n)=\vec{0}$, teda nájsť <strong>koreň</strong> 
rovnice alebo systému <em>n </em>rovníc o <em>n</em> neznámych. 

### Funkcia jednej premennej

Uvažujme funkciu, ktorá je spojitá na intervale <a,b>. Ak je zároveň splnené, že $$ f(a).f(b)<0 $$, potom v intervale <a,b> leží aspoň jeden koreň rovnice $$ f(x)=0 $$. Veta je intuitívne ľahko pochopiteľná z geometrickej predstavy. Je potrebné si však uvedomiť že:
  * koreňov môže byť v intervale viac - o ich počte veta nevraví nič
  * ak podmienka splnená nie je, neznamená to, že v intervale neleží žiaden koreň

Pomocou spomenutej vety sa realizuje prvý rok riešenia nelineárnej úlohy - ohraničenie koreňa. Ak sme určili intervaly, v ktorých sa nachádza iba jeden koreň, môžme začať s hľadaním samotného koreňa na danom intervale.


## Bisekcia

Najjednoduchšou a metódou je bisekcia - půlení intervalov. Metóda je intuitívna, viď [prednáška](http://kfe.fjfi.cvut.cz/~limpouch/numet/nr.pdf "Nelineárne rovnice") a novšia verzia [prednášky](http://kfe.fjfi.cvut.cz/~nme/nelinr_priklady.pdf). Vysvetlenie implementácie sa nachádza vo videu, ktoré nahral Honza Vábek. Čas 12:40-23:50, môžte si k tomu stiahnuť matlaboský [skript](http://babjarob.github.io/cv7/nonlin1.m).

<div class="embed-responsive embed-responsive-16by9">
  <iframe width="560" height="315" src="https://www.youtube.com/embed/4qDL4UGISC8?start=760" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

<strong>Vlastnosti metódy</strong>
  * vždy konverguje, ale pomaly (lineárne)
  * počet iterácií potrebný k dosiahnutí danej presnosti nezávisí od riešenej rovnice
  * po $$k$$ iteráciách je veľkosť intervalu $$\frac{b-a}{2^k}$$ 

## Sekantová metóda

Implementácia sekantovej je vysvetlená vo videu v čase 30:19-52:20, využíva tento [skript](http://babjarob.github.io/cv7/nonlin1_author.m). Záujemcovia si môžu metódu naimplementovať sami, nezabudnite však pridať do kódu podmienku na ukončenie cyklu v závislosti od chyby. Takisto je dobré počítať s možnosťou, že sekantová metóda nemusí konvergovať, pridajte preto podmienku na maximálny počet iterácií aby sa program nezasekol v nekonečnom cykle. Ak je sekantová metóda neúspešná v hľadaní koreňa, treba zvoliť iný počiatočný bod alebo inú metódu. Nový bod $$x_{k+1}$$ volíme vzťahom

$$
x_{k+1}=\frac{x_{k-1}f(x_{k})-x_kf(x_{k-1})}{f(x_k)-f(x_{k-1})}
$$

<strong>Vlastnosti metódy</strong>
  * nie je zaručená konvergencia
  * ak konverguje, tak rýchlejšie ako lineárne, konrétne  $$m=\frac{1+\sqrt{5}}{2}\approx 1.618$$ (pre definíciu $$m$$ viď prednáška)

## Regula falsi

Zatiaľ čo sekantová metóda využíva dva posledné kroky k zisteniu nového bodu, regula falsi vyberá body tak, aby koreň ostal ohraničený. Implementácia v čase 52:20-59:35. Pre záujemcov samozrejme platí možnosť preskočiť video a naimplementovať si metódu sám. 

<strong>Vlastnosti metódy</strong>
  * metóda konverguje stále
  * pomalšia konvergencia než sekantová metóda, no stále superlineárna ($$m>1$$)

## Newtonova metóda

Newtonova metóda sa využíva hlavne v prípadoch, kedy je možné rýchlo spočítať deriváciu funkcie. Predpokladajme teda, že funkcia $$f$$ má deriváciu. Najprv zvolíme počiatočný odhad koreňa $$x_0$$ a postupujeme ďalej podľa vzťahu

\begin{equation}
x_{k+1}=x_k - \frac{f(x_k)}{f'(x_k)}.
\end{equation}

Bod $$x_{k+1}$$ je vlastne priesečník tečny v bode $$(x_k,f(x_k))$$ s osou $$x$$. Graficky sa dá metóda popísať nasledovne. Bodom $$(x_0,f(x_0))$$ vedieme tečnu ku grafu funkcie $$f$$. Jej priesečník s osou $$x$$ označím $$x_1$$. Následne vediem tečnu bodom $$(x_1,f(x_1))$$ a priesečník s osou $$x$$ označím označím ako $$x_2$$ atď. Implementácia v čase 59:35-1:10:50.

<strong>Vlastnosti metódy</strong>
  * nemusí stále konvergovať
  * kvadratická metóda, konverguje rýchlo hlavne blízko koreňa

### Pre záujemcov

  * Vysvetlenie [Mullerovej metódy](http://http://kfe.fjfi.cvut.cz/~vachal/edu/nme/cviceni/05_nelin/DOCS/teorie_Mullerova_metoda.pdf "Mullerova metóda") a odpovedajúci [skript](http://babjarob.github.io/cv7/muller.m) 
  * [Video](https://www.youtube.com/watch?v=70nQXgT-Zz8&list=PLhgkvMYpHD8iAdlGCj8_iSngCAdZ77xyg&index=2&ab_channel=janvabek "Newton-Rhapson") vysvetľujúce teóriu a implementáciu Newton-Raphsonovej metódy pre sústavy nelineárnych rovníc


### Domáca úloha

Tento týždeň výnimočne posunutý deadline na piatok 9. Apríla 2021 23:59:59(namiesto stredy) kvôli sviatkom. Konzultácie a odovzdanie úlohy cez chat v MS Teams. Zadanie dostanete ako obvykle takisto v MS Teams. 
